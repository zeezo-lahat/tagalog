Sumasampalataya ako sa Diyos Amang makapangyarihan sa lahat, na may gawa ng langit at lupa.

Sumasampalataya naman ako kay Jesukristo iisang anak ng Diyos, Panginoon nating lahat.

Nagkatawang tao siya, lalang ng Espiritu Santo, ipinanganak ni Santang Mariang Birhen.

Ipinagpakasakit ni Poncio Pilato, ipinako sa krus, namatay at inilibing.

Nanaog sa kinaroroonan ng mga yumao.

Nang may ikatlong araw nabuhay na mag-uli.

Umakyat sa langit, naluklok sa kanan ng Diyos Amang makapangyarihan sa lahat. 

Doon magmumulang paririto at huhukom sa mga nangabubuhay at nangamatay na tao.

Sumasampalataya naman ako sa Diyos Espiritu Santo, sa Banal na Simbahang Katolika, sa kasamahan ng mga Banal,
sa kapatawaran ng mga kasalanan, at sapagkabuhay na mag-uli ng mga nangamatay na tao, at sa buhay na walang hanggan.

Amen
