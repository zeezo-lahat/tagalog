Ang tuldok ay may salaysáy at may kahulugán
Na dapat mapansin at maintindihán
Kahit sino ka man ay dapat maláman
Na dito sa mundo ikaw ay tuldok lang

Kahit na ang araw sa kalangitan
Siya ay tuldok lamang sa kalawákan
Lahat ng bagay ay tuldok ang pinanggalíngan
At kung masdang mabuti, tuldok ang uuwian

Tingnan mong mabuti ang 'sang katauhan
Maraming nag-aáway, tuldok lang ang dahilan
Sa aking nakita, ako'y natawa lang
'Pagkat ang nangyayari'y malaking kahibangán

Kaya wala kang dapat na ipagmayabang
Na ikaw ay mautak at maraming alam
Dahil kung susuríin at ating iisípin
Katulad ng lahat, ikaw ay tuldok rin
