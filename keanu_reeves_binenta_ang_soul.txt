Kaalam PH
https://www.youtube.com/watch?v=ktr1RK7gSZs
Alam mo yung kapag sobrang bait ng isang tao, mapapaisip ka kung totoo ba yun?
Parang may sikreto. Ganito rin ang iniisip ng marami sa tuwing nababanggit si Keano Reeves. 
Hindi siya yung tipikal na sikat na artista na puro eskandalo o yabang ang laman ng balita. 
Sa totoo lang, kabaligtaran pa nga. Pero sa sobrang bait, humble at simpleng pamumuhay niya, 
eh baka nga binenta niya ang kaluluwa niya sa Hollywood.  Ano? Pero teka. Totoo ba ito? 
O baka naman may mas malalim na kwento sa likod ng lahat. 
Pero bago po ang lahat, baka pwedeng pa-like ang video na ito dahil napakalaking bagay na
 ito sa aming content creators. Maraming salamat po.
Isa si Keano Reeves sa mga artistang halos imposible ng hanapan ng kapintasan. 
Sa video noong 2011, makikita kung gaano siya kakalmado matapos banggain ang classic na motor
niya ng isang SUV.
Imbes na magalit o magmura, kinausap lang niya ang babae at mga pulis na parang ordinaryong
 tao, walang arte, walang yabang. 
Sa isa pang video noong 2021, kinausap niya ang mga fans tungkol sa motorsiklo niya. 
Simple lang pero milyon-milyon ang views. Bakit? Dahil sa paraan ng pakikitungo niya sa tao.
Walang bodyguards, walang pader. Pero ramdam ang respeto ng mga tao sa kanya. 
Hindi niya pinapaalis ang mga fans pero hindi rin niya kailangan magsalita ng malakas para 
 lang mapansin. 
Ganito ba talaga siya mula pa non? Ang totoo hindi naging madali ang buhay ni Keanu. 
Bata pa lang siya nang iwan sila ng tatay niya na sangkot sa droga. 
Ang nanay niya ang nagsumikap magtaguyod sa kanilang magkakapatid bilang isang costume designer.
Paulit-ulit siyang lumipat ng paaralan. 
May ilang beses pang na-expel dahil sa pagiging masyadong aktibo o di raw makuha sa disiplina. 
Ilang beses din silang nagpalit ng ama-amahan pero sa huli parang sila-sila lang din ang meron
 sa isa't isa. 
Minsan ba napaisip ka kung paano kaya nagagawang maging mabait ng isang taong hindi lumaki sa
 isang maayos na pamilya? 
Pero imbes na maligaw ng landas, pinili ni Keano ang kabutihan.  
Kahit sinabihan siya ng mga ahente niya noon na palitan ang pangalan niya kasi daw masyadong
 ethnic, sinubukan niya pa ring sundin. 
Tinawag niya ang sarili niyang Casey sa auditions. 
Pero sa bawat tawag kay Casey, hindi siya tumitingin dahil sa puso niya, Keano pa rin siya. 
At sa huli, binalik niya ang tunay niyang pangalan at doon siya lalong sumikat. 
Hindi lang siya naging artista, naging simbolo rin siya ng kabutihan sa Hollywood.
May mga proyekto siyang tinanggihan kung hindi maganda ang pakikitungo sa crew. 
May mga milyon-milyong dolyar siyang ibinibigay sa mga charity at minsan binibigyan pa niya ng
 motorsiklo ang mga stuntmen niya bilang pasasalamat.
Siya rin yung klase ng tao na sasakay ng subway, magpapakuha ng litrato sa airport at uupo sa
 tabi ng isang ordinaryong pasahero. 
Hindi mo iisiping worth 350 million siya pero para bang wala sa kanya yon. 
Kaya nga hindi nakapagtataka kung bakit binansagan siyang the nicest man in Hollywood. 
Pero sa lahat ng kabutihang yan, wala kayang kapalit? 
Iyan ang tanong na maalis sa isipan ng marami. 
Kasi sa mundong puno ng kasinungalingan, yabang at kasikatan, mahirap paniwalaang may taong
 ganyan lang talaga kabait.
Maraming humahanga kay Keano Reeves hindi lang dahil sa kanyang husay sa pag-arte kundi dahil
 na rin sa kabutihang loob niya sa totoong buhay.
Isa sa mga kwentong madalas ikwento tungkol sa kanya ay noong tinulungan niya ang direktor na
 si Gusvan Sant para sa pelikulang My Own Private Idaho. 
Nong una, tinanggihan ng mga ahente ni River Phoenix ang script. 
Hindi pa man natatapos ang unang pahina ay tumigil na sila sa pagbabasa. Ayaw talaga nila.
Dahil dito, naisipan ni Van Sant na ipakiusap kay Keano na siya na mismo ang mag-abot ng script
 kay River dahil magkaibigan naman sila. Hindi nag-atubili si Keano. 
Sa halip, ginawa niya ang napakalaking pabor. 
Sa halip na ipadala lang ito, sumakay siya ng motorsiklo mula sa kanilang tahanan sa Canada
 hanggang sa bahay ng pamilya Phoenix sa Florida.
Mahigit 2,000 kilometro ang layo nito pero tinuloy pa rin niya kahit panahon pa ng Pasko noong
 taong 1990. 
Pagkatapos ng mahabang biyahe, binasa ni River ang script. Nais niya sana ang papel na nakuha
 na ni Keano pero napagdesisyunan nilang ibigay sa kanya ang mas matapang na papel bilang si
 Mike, isang lalaking adik sa droga.
Tinanggap ito ni River at sa huli siya ang pinuri ng mga kritiko. 
Nanalo siya ng mga parangal sa Venice Film Festival, National Society of Film Critics at
 Independent Spirit Awards. 
Nakakalungkot lang isipin na makalipas ang tatlong taon noong 1993, namatay si River sa labas
 ng Viper Room sa Hollywood. 
Matapos ang ilang araw ng paggamit ng droga, nandoon ang kapatid-kapatid na babae at nobya niya
 ng mangyari ito. 
Bihira lang pag-usapan ni Keano ang pagkakaibigan nila ni River. 
Pinipili niyang panatilihing pribado ang bahagi ng kanyang buhay na iyon. 
Pero hanggang ngayon ramdam pa rin niya ang sakit ng pagkawala. 
Kahit pa mukhang sakripisyo ang biyahe niya noon, hindi ito gaanong mabigat para kay Keanu dahil
 mahilig talaga siyang magmotor. 
Sa paggawa naman ng The Devil's Advocate, mas malaki ang isinakripisyo niya. 
Isinuko niya ang malaking bahagi ng kanyang kita para lamang mapasama sa pelikula si Al Pacino.
Tatlong beses tinanggihan ni Pacino ang alok sa kanya dahil masyado raw karaniwan ng papel. 
Nirekomenda pa niya sina Robert Redford at Sean Connery. 
Pero dahil ginusto pa rin ng direktor si Pacino, pumayag si Keano na bawasan ang kanyang bayad
 para maabot ang hinihinging halaga ni Pacino. 
Dahil dito, gumanda ang pelikula, kumita ito ng higit sa 61 milyong dolyar at pinuri si Pacino
 sa kanyang paghahanap. 
Hindi lang ito ang pagkakataong nagsakripisyo si Keanu.
Tatlong taon ang lumipas, muli siyang nagbawas ng bayad para makatrabaho si Jean Hackman sa The
 Replacements. 
Ngunit sa kabila ng kanyang kabutihang loob, marami pa ring bumabatikos sa kanya. 
Sa pelikulang Bram Stokers Dracula, isa siya sa pangunahing aktor pero maraming kritiko ang hindi
 natuwa. 
Marami ang nagsabing siya ang pinakamahinang umarte sa pelikula at isa sa pinakapangit ang
 ginamit na accent.
Sa Much Ado About Nothing, muli siyang binatikos at nanomina pa sa worst supporting actor ng
 Golden Raspberry Awards. 
Dalawang sunod na pelikula ang hindi rin pumatok kaya halos mawalan na ng sigla ang karera ni
 Keano. 
Pero dumating ang Speed, isang pelikulang aktion tungkol sa isang bus na sasabog kapag bumagal. 
Para makuha ang papel, ginupit ni Keano ang kanyang buhok. 
Kahit ayaw ito ng mga nasa studio, ayaw ng direktor na magmukha siyang bata kaya kailangan din
 niyang mag-ehsisyo at palakasin ang katawan. 
Naging matagumpay ito at kumita ng 350 milyong dolar. 
Pero kahit ito na ang pinaka-successful niyang pelikula noon, tinanggihan niya ang 12 milyong
 dolyar na alok para sa speed 2 dahil pakiramdam niya ay hindi ito tama. 
Dahil dito, isinama siya sa blacklist ng isang malaking studio sa loob ng isang dekada.
Matapos magtagumpay ng Speed at the Devil's Advocate, dumating ang tawag para sa isang
 pelikulang kakaiba sa lahat ng nauna niyang ginawa. 
Ang tawag dito ay the Matrix. Hindi siya ang unang choice para sa role ni Neo. 
Sa totoo lang, ang daming tumanggi rito. 
Tumanggi si Nicholas Cage dahil ayaw raw niyang magtagal sa Australia kung saan kukunan ang
 pelikula. 
Tumanggi rin si Brad Pitt at kahit si Sandra Bullock na-consider para gumanap bilang Neo pero
 naramdaman niyang mas bagay ito sa isang lalaki at kahit si Johnny Dep ay tumanggi rin kaya't
 sa huli si Keano na lang ang natira. 
Pero hindi siya nagreklamo sa halip naramdaman niya ang pasasalamat.
Maswerte ako na naisip nila ako. Yan ang sabi niya. Kaya sineryoso niya ang paghahanda. 
Ilang buwan siyang nag-training ng martial arts. 
Pero hindi lang ito simpleng training kasi habang ginagawa niya ito, meron siyang iniindang
 seryosong injury. 
May problema siya sa spine, bulging disc, kaya kinailangan niyang sumailalim sa two level spinal
 fusion. 
Ibig sabihin, nilagyan siya ng plate sa leg.  
At kahit ganito hindi niya sinabi kanino man dahil kung nalaman ito baka hindi na siya payagang
 ituloy ang pelikula. 
Kaya isipin mo tinrain niya ang katawan niya habang may bakal sa leeg at habang suot ang neck
 brace. 
Grabe di ba?  Pwedeng-pwede siyang umatras pero hindi niya ginawa. 
Paglabas ng The Matrix, sumabog ito sa charts.  
Kumita ito ng mahigit 460 million mula sa budget na 36 million.  
Pinuri ng mga kritiko ang visual effects, cinematography at ang kakaibang kwento nito. 
Dahil dito, naging pinakamalaking pelikula ito ng Warner Bros noong 1999 at pang-apat sa buong
 mundo. 
Kumita si Keano ng 14 million at dahil sa tagumpay nito, nadagdagan pa ito ng 49 million.
Pero higit sa nakuha niya ay respeto at paghanga ng buong mundo. 
Kung dati ay isa lang siyang matinong leading man, ngayon isa na siyang alamat.
Sa kabila ng sakit at hirap, pinili pa rin ni Keano Reeves ang pagiging matatag, mapagpakumbaba
 at mabuting tao.
Hindi lang siya isang mahusay na aktor kundi isa ring inspirasyon sa totoong buhay. 
Sa panahong maraming sikat ang nawawala sa sarili, si Keanu ay nanatiling totoo sa kanyang puso.
Kung kayo ang nasa kalagayan niya, ipagpapatuloy niyo rin ba ang laban kahit ang buong katawan
 niyo ay pagod na? 
I-share ang iyong opinyon sa ibaba.
At huwag kalimutang mag-subscribe para sa mas marami pang updates.
