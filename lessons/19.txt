Madalas hindi tayo nagiging kontento sa kung anong meron tayo…
Madalas inaabuso natin ang sarap ng buhay na ating kinalalagyan…
Pero, hindi tulad nila....
 
	Sa gitna ng mga ngiti ng mga paslit na ito, tinanong ko sila kung papaano ang tunay na masaya.. Sagot nila "
Tulad namin kahit mahirap lang kami, kahit madalas kailangan pa namin magbanat ng buto para makakain lang sa
araw-araw, pero masaya kami sa buhay, kontento kami kung anong meron lang kami."
 
	Eto si Jea, siyam na taong gulang, isang child vendor. Araw-araw siyang nagtitinda pagkatapos ng eskwela, mula
alas singko ng hapon hanggang alas dose ng hating gabi. Gigising sa umaga ng ala singko para pumasok sa
eskwela.

	Dahil sa kakulangan ng pera, sa kadahilanang ang kanyang ina ay may sakit at ang kanyang ama ay umeekstra
lamang sa konstraksyon, ang pagtitinda nila ang tanging paraan para may pangtustos sa araw-araw. Sa awa niya
daw sa kanyang mga magulang ay kusa siyang tumutulong sa paghahanap buhay at pinagsasabay ito sa pag-aaral.
 
	Sa kakarampot na panindang ito ng kendi at yosi sila umaasa. At tanging si Jea at Ella (ang batang kasama niya
sa unang litrato) ang naaasahan ng kanilang mga magulang. "Ang panganay po kasi namin ay sobrang tamad" sabi ni
Jea.
 
	Ngunit hindi ito naging hadlang para mag-aral ng mabuti. Si Jea, ang top 1 sa kanyang klase simula pa noong
kinder siya hanggang ngayon. Sa kabila ng hirap ng buhay at pagtitinda, mananatili daw siyang maniniwala na
aangat ang kanilang buhay kapag nakapagtapos siya.

	Ang tanging inspirasyon at lakas niya daw ay ang kanyang pamilya para magsikap. Bukod sa kahirapan na isa ring
tumutulak sa kanya para makaahon, hindi siya nagpapadala dito upang hindi mangarap. Gusto niya daw maging isang
mang-aawit, at bukod dito, mukhang gusto niya ring maging isang photographer.
   
                                              (ito yung kuha ni Jea kay Ella) 

	Napakasarap makakita ng isang bata na may kagustuhan para sa sining(art) at may pangarap sa gitna ng
kahirapan.

	Masarap mangarap, masarap humiling, ngunit kung tayo ang nasa sitwasyon na ganito, parang ang hirap mangarap
at maging malaya. Puno ng problema at mga suliranin sa buhay. Hindi madali maging isang mahirap. Isa na ata ito
sa maituturing kong may malalakas na fighting spirit na tao ang mga tulad ni Jea. Kasi sa likod ng mga
pagsubok, patuloy pa rin silang nagsusumikap at humuhiling na sa susunod na mga araw ay makakaahon din.
 
	Tulad ng ibang mga bata, dapat sana si Jea ay nakapaglalaro din, nag-aaral at inaalagaan ng magulang.
Napakasarap maging isang paslit, masarap maging malaya sa mga problema. Isa na yata ito sa pinakamasayang parte
ng buhay ng isang tao. Ang maging bata na may karapatang maglaro ng may buong kalayaan, mayroong mga kaibigan
at magulang na nagaantabay(guiding) sa lahat ng oras. Nagagamit ng masaya ang oras sa pagaaral at pagiging
malaya.
 
	Ngunit sa kabila ng mundo ng masasaya at may magagandang kwento ng kabataan, may mga minsang paslit pa lamang
ay maaga ng namulat sa kahirapan.
	Sana'y magsilbing inspirasyon natin sila at makita natin kung gaano tayo kaswerte sa kung anong klaseng buhay
meron tayo ngayon. Buhay na malaya, buhay na hindi tulad nina Jea, buhay na madaming pagkakataon na umangat.
Hindi tulad ng paslit na ito na sa maagang panahon pa lamang ng buhay ay dumadaan na sa butas ng karayom makuha
lamang ang masarap na hinahangad(something you are wishing for). 
 
	"Pangarap ko din umangat tulad ng iba at mabigyan ng magandang buhay ang aking pamilya. Pangarap kong magtapos
ng pag-aaral dahil balang araw(one day), makakaahon din kami sa kahirapan." --Jea

Sagutin ang mga tanong.
1.	Paano mo mailalarawan si Jea?
Napakasipag at palaasa si Jea.

2.	Ano ang trabaho ng kanyang ama?
Umeextra sa konstraksyon ng kanyang amá.

3.	Ano ang nangyari sa kanyang ina kung bakit hindi ito makapagtrabaho?
Sakit(?)

4.	Ilarawan ang buhay nila?
Puno ng trabaho at hirap, walang luho o malayang oras, ngunit medyong masaya ang bahay nila.

5.	Ano ang ginagawa ni Jea para makatulong sa kanyang pamilya?
Maraming oras nagbebenta ng panindá si Jea parang tulungan ang pamilya niya.

6.	Bakit niya ito ginagawa?
Ginagawa niya dahil hindi makapagtrabaho ang ina niya at maliit ang kita ng kaniyang amá.

7.	Ano ang mga pangarap niya sa buhay?
Maging isang mang-aawit at mabigyan ng magandang buhay ang kaniyang pamilya ang mga pangarap ni Jea.
